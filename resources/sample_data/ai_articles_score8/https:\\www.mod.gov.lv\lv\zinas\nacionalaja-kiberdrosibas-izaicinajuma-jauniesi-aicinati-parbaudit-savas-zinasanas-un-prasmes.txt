Nacionālajā kiberdrošības izaicinājumā jaunieši aicināti pārbaudīt savas zināšanas un prasmes kiberdrošības jomā
Nacionālais kiberdrošības izaicinājums ir valsts mēroga kiberdrošības sacensības jauniešiem, kurās tie var pārbaudīt savas zināšanas par kiberdrošību un spēju risināt dažādas sarežģītības uzdevumus kiberdrošības un kiberaizsardzības jomā.
Lai piedalītos izaicinājumā, priekšzināšanas nav obligātas, svarīga ir motivācija, interese par kiberdrošības jomu un prasme patstāvīgi meklēt un analizēt dažāda veida informāciju.
Nacionālais kiberdrošības izaicinājums notiks tiešsaistē trīs kārtās –  1. februārī, 22. un 23. februārī, kā arī 22. un 23. martā. Katrā kārtā var piedalīties jebkurš Latvijas valstspiederīgais vecumā no 14 līdz 24 gadiem.
Izaicinājuma noslēgumā pēc rezultātu apkopošanas dalībnieki, kas būs sakrājuši visvairāk punktus, iegūs balvas no Aizsardzības ministrijas un iespēju kļūt par daļu no Latvijas nacionālās izlases dalībai starptautiskās kiberdrošības sacensībās jauniešiem – Eiropas kiberdrošības izaicinājums, kas norisināsies no 6. līdz 10. oktobrim Varšavā, Polijā. 
Nacionālo kiberdrošības izaicinājumu Latvijā organizē Aizsardzības ministrija sadarbībā ar CERT.LV, Latvijas Universitāti un Zemessardzes Kiberaizsardzības vienību. Izaicinājumu atbalsta Nacionālais koordinācijas centrs – Latvija (NCC-LV) un Eiropas Kiberdrošības kompetenču centrs, un to līdzfinansē Eiropas Savienība.
Jau ziņots, ka 2024. gadā Latvijas kiberdrošības izaicinājums tika rīkots pirmo reizi, pulcējot 469 jauniešus vecumā no 14 līdz 24 gadiem no simts dažādām izglītības iestādēm. Piedaloties sacensībās, jauniešiem bija iespēja pārbaudīt un pielietot praksē iegūtās zināšanas un prasmes kiberdrošības vai kiberaizsardzības jomās.
Savukārt 2024. gada oktobrī Turīnā, Itālijā, norisinājās starptautiskās kiberdrošības sacensības jauniešiem vecumā no 14 līdz 25 gadiem “Eiropas kiberdrošības izaicinājums 2024”. Sacensībās pirmo reizi piedalījās arī komanda no Latvijas, kuras sastāvā bija desmit jaunieši, kuri jau iepriekš pierādīja savas zināšanas valsts mēroga kiberdrošības sacensībās “Nacionālais kiberdrošības izaicinājums”.
Aizsardzības ministrija



[{"about_computing_score": 8, "about_computing_explanation": "The article is related to computing and cybersecurity, specifically the national cybersecurity challenge for young people in Latvia. The event involves online competitions, and the participants will be tested on their knowledge and skills in cybersecurity and cyber defense. The article mentions the use of information and analysis, and the participants will have the opportunity to apply their skills in practice. The event is organized by the Defense Ministry in cooperation with CERT.LV, the University of Latvia, and the Cyber Defense Unit of the National Guard. The article also mentions the European Cybersecurity Challenge, where a Latvian team participated for the first time. The topic is central to the article, and the discussion is relatively deep, but it's not exclusively about computing or AI."}]